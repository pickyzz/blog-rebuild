---
author: Parinya T.
title: ทำ email routing ส่งเมล์เข้า gmail ฟรีด้วย cloudflare
postSlug: email-routing-gmail-cloudflare
description: ช่วงหลังผมเปลี่ยนมาใช้ dns ของ cloudflare แทน เพื่อที่จะให้บริการ
  caching กับเรื่องการรักษาความปลอดภัยของเจ้านี้ แล้วก็เห็นว่าทาง Cloudflare
  เองมีบริการ email routing ให้ใช้ฟรีด้วย มีหรือเราจะพลาด
pubDatetime: 2022-09-21T17:06:17.803Z
ogImage: /assets/images/blog/cover_22_09_2022.jpg
featured: true
tags:
  - cloudflare
  - email
  - gmail
---

ปกติผมจะใช้บริการจดโดเมนกับ google แล้วเขาจะมีบริการ workspace แต่ก็ต้องเสียเงินเพิ่มก็เลยไม่ได้ใช้งานตรงนี้ แต่ช่วงหลังผมเปลี่ยนมาใช้ dns ของ cloudflare แทน เพื่อที่จะให้บริการ caching กับเรื่องการรักษาความปลอดภัยของเจ้านี้ แล้วก็เห็นว่าทาง Cloudflare เองมีบริการ email routing ให้ใช้ฟรีด้วย ตามธรรมเนียมของฟรี มีหรือเราจะพลาด

#### สิ่งที่ต้องมี

- Domain name ที่อยู่บน NAMESERVER ของ Cloudflare
- email address ที่จะใช้ในการ foward mail ไป (ผมใช้ของ gmail)

#### ขั้นตอน

การ setup ก็ไม่ยากอะไร (ซึ่งผมลืมเก็บภาพไว้ เพราะไม่คิดว่าจะมีเรื่องอะไรให้เขียนถึง)

1. เข้าไปที่ Dashboard ของ Cloudfalre และไปยัง Domain ที่ต้องการ จากนั้นเมนูทางซ้ายมือคลิกที่ Email

   ![cloudflare email menu](/assets/images/blog/screen-shot-2565-09-22-at-00.32.32.png)

2. กรอกชื่อ email ที่ต้องการ

โดยที่จะเป็น @domain ที่เราจดไว้เลย โดยที่ cloudflare จะทำหน้าที่เป็นตัวกลางในการ foward เมล์ที่ถูกส่งเข้ามาที่ address ของ cloudflare นี้ ไปยังปลายทางคือ address ของเรากับผู้ให้บริการต่างๆ เช่น gmail นั่นเอง ซึ่งเราต้องกรอกที่อยู่ email ที่ต้องการจะให้ foward ลงไปด้วย

3. Cloudflare จะทำการเพิ่ม setting เพิ่มลงใน dns

โดยที่จะถามและทำการเพิ่มโดยอัตโนมัติ ไม่ต้องทำอะไรทั้งนั้นกดผ่านได้เลย

4. ทำการยืนยันการ routing จาก cloudflare ในกล่องอีเมล์ **_ห้ามลืม_**

จากนั้นก็ทดลองส่ง email เข้าไปยังที่อยู่ที่เราสร้าง เพื่อทดสอบว่าทำงานได้ถูกต้องไหม แค่นี้ครับ ง่ายๆเลย

..เรื่องเหมือนจะจบแค่นั้น แต่แล้วก็พบปัญหาเข้าจนได้

![error 421](/assets/images/blog/screen-shot-2565-09-22-at-00.35.38.png)

error ปรากฎ Foward ไม่ไป แล้วเหมือนว่าจะพยายาม redo task อยู่เรื่อยๆด้วย ซึ่งจะทำซ้ำกี่ครั้งก็เหมือนเดิม ก็เลยไปลองค้นดูว่ามีใครเจอปัญหานี้ไหม แล้วเขาแก้ไขกันยังไง

จากการค้นข้อมูล คาดว่าปัญหามันเกิดจากตัว email routing นี่มีปัญหากับ gmail และอีกประเด็นคือ email ที่ผมใช้งานนั้นมันเป็นลักษณะ xxxxx.xxxx@gmail.com ซึ่งเหมือนมีคำอธิบายไว้ว่ารูปแบบพวกนี้มีปัญหากับการ routing นะ

#### แล้วทางแก้ล่ะ

- ไปที่หน้า DNS บน Dashbaord ของ Cloudflare

จะพบว่ามีค่า dns setting ที่เป็น TXT เพิ่มขึ้นมาใหม่ ให้เรา edit มันจากเดิมใหม่ ให้เป็น

```
v=spf1 a mx include:_spf.google.com include:_spf.mx.cloudflare.net  ~all
```

จากนั้นทำการสร้าง field TXT เพิ่มอีก 1 ช่อง และใส่ค่าเป็น

```
v=DMARC1; p=none; rua=mailto:เมล์ที่ตั้งใหม่@example.com; aspf=r;
```

จากนั้นก็บันทึกค่าและทดลองส่งเมล์ไปยัง email ที่สร้างใหม่ดูอีกครั้ง

![](/assets/images/blog/screen-shot-2565-09-22-at-00.49.36.png)

คราวนี้สามผ่านแบบไม่มีอะไรมาหยุดยั้งแล้ว สุดท้ายนี้หวังว่าจะเป็นประโยชน์ต่อทุกคนนะครับ

#### Reference

- [jay.gooby.org](https://jay.gooby.org/2022/05/06/use-a-basic-gmail-account-to-send-mail-as-with-a-domain-that-uses-cloudflare-email-routing)
