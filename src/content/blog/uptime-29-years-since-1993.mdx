---
author: Parinya T.
title: Uptime 29 years. Since 1993.
postSlug: uptime-29-years-since-1993
description: สิ่งที่ฉันกำลังทำในวัย 29 ปี
  บันทึกไว้เผื่อในอนาคตกลับมาอ่านแล้วจะได้ทบทวนได้ว่าทำอะไรสำเร็จ
  หรือล้มเลิกอะไรไปแล้วบ้าง
  เผื่อว่านึกย้อนกลับมาอ่านแล้วจะมีหลายๆความรู้สึกเกิดขึ้นกับตัวเองในอนาคตได้บ้าง
pubDatetime: 2022-09-30T06:37:44.851Z
ogImage: /assets/images/blog/img_20220930_143304.jpg
tags:
  - life
---

สิ่งที่ฉันกำลังทำในวัย 29 ปี บันทึกไว้เผื่อในอนาคตกลับมาอ่านแล้วจะได้ทบทวนได้ว่าทำอะไรสำเร็จ หรือล้มเลิกอะไรไปแล้วบ้าง เผื่อว่านึกย้อนกลับมาอ่านแล้วจะมีหลายๆความรู้สึกเกิดขึ้นกับตัวเองในอนาคตได้บ้าง

### สิ่งที่ทำอยู่ในวัย 29

\- รับงาน front-end แบบฟรีแลนซ์ จะตบบ่า หรือจ่ายเงินก็ทำ เพราะอยากทบทวนความรู้ตัวเอง และเรียนรู้สิ่งใหม่ๆ

\- Project RedM กับทีม ซึ่งอยู่ในช่วงเริ่มต้น หลังจากที่เคยทำ FiveM แล้วแนวทางของตลาดมันเปลี่ยนแปลงไปมากจากแนวทางของพวกเรา

\- ลงเรียนคอร์สสอนการพากย์เสียงกับ [พี่เอ-อภินันท์](https://www.facebook.com/GoodVoice/) อันนี้เป็นการเติมเต็มตัวเองในวัยเด็กจนโตที่ดูหนังก็ชอบดูพากย์ไทย และด้วยการที่อยู่ต่างจังหวัด การไปดูหนังที่โรงหนังก็จะมีตัวเลือกที่เป็นพากย์ไทยตายตัว ก็เลยดูและซึมซับ และสังเกตการพากย์ที่ดีขึ้นในทุกๆวัน แล้วก็นึกไปถึงช่วง ม.ต้น ที่ทำแฟลชอนิเมชั่นแข่งกับทางโรงเรียน แล้วได้ลองพากย์กันสนุกๆ ว่างพอดี แล้วพี่เอ ที่ได้ยินเสียงพี่แกตั้งแต่สมัยพากย์หนุ่มจืด เรื่องคนเล็กหมัดเทวดา เปิดคอร์สพอดี ก็เลยลงเรียน ซึ่งเริ่มคอรส์จริงวันที่ 9 ตุลาคม

\- ย้ายที่อยู่ครบ 5 ปีแล้ว ไม่ว่าจะด้วยเหตุผลอะไร แต่ก็นั่นล่ะ ย้ายมาอยู่ที่ใหม่ครบ 5 ปีแล้ว

\- และโสดมานาน 5 ปีแล้วเช่นกัน

\- เปลี่ยนผ่านจาก Next.Js มาใช้ Astro แล้วก็เลิก Notion API แล้ว มันลำบากในการเขียนบล็อกเกินไป เปลี่ยนกลับมาเขียน Markdown แทน แต่เป็น .mdx แทน พอมันรวมกับ Astro ที่เขียนอะไรก็ได้ทั้ง vue, react, preact คราวนี้เว็บผมนี่กลายร่างเป็นสุกี้หม้อยำรวมไปแล้ว

\- พยายามเอาใบ Certificate เพิ่มจาก Freecodcamp

\- พยายามใช้ Javascript ให้น้อยลง เปลี่ยนมาใช้ Typescript ในการ init งานให้มากขึ้น

\- เลี้ยงบักทอง ที่กลายเป็นแมววัยรุ่นที่วุ่นวายบ้านแตก

\- อยู่ในช่วงขนของย้ายบ้านจากที่เก่า เพราะคุณพ่อเกษียณอายุราชการแล้ว

### สิ่งที่ไม่ได้ทำต่อแล้ว

\- เลิกเล่นดนตรีมาประมาณ 5 ปีแล้ว ใช้ชีวิตเป็นผู้ฟังที่ดีแทน ฟังทุกแนว และยังหาเพลงแปลกๆทั้งเก่าและใหม่ฟังอยู่เรื่อยๆ

\- งานสายกราฟฟิคที่เคยทำ ก็หยุดทำสายนี้มาประมาณ 3 ปีกว่าแล้ว หลังจากเบนเข็มมาทางโค้ดจริงจัง เพราะได้อาจารย์ที่ดีเลยไปได้ไวมาก

\- ออกจากโลกของปีศาจได้แล้ว กลับมาเป็นตัวของตัวเองได้เต็มตัวแล้ว

ที่คิดออกในชีวิตตอนนี้ก็จะมีประมาณนี้ ยังเป็นอายุ 29 ที่เน้นความสนุกของตัวเองอยู่ แต่ก็คิดถึงเรื่องเงินและผลตอบแทนบ้าง ทุ่มแรงกาย แรงใจ แรงสมองให้ทีม WinDev เท่าที่ทุ่มได้ ต้องขอบคุณทีมนี้จริงๆที่ช่วยดึงศักยภาพในทางสายนี้ของตัวเองออกมา คิดไม่ออกเหมือนกันว่า ถ้าไม่มาเจอกัน ฉันในวันนี้จะกำลังทำอะไรอยู่ หลายๆอย่างก็ลุกขึ้นมาทำตามฝันเพื่อเติมเต็มตัวเอง ยังอยากเป็นฟรีแลนซ์อยู่เพราะยังอยากแบ่งเวลาไปทำสิ่งที่อยากทำเพื่อตอบสนองตัวเองอยู่บ้าง ไม่ทะเยอทะยานอยากได้อยากมีเหมือนใครเขา การไม่มีแฟน การใช้ชีวิตคนเดียวก็ไม่แย่ สนุกดี อยากทำอะไรก็ทำ ที่บ้านก็เข้าใจเราที่เป็นเรามากขึ้น (มั้ง ฮ่าๆ) ฉันในอนาคตกลับมาอ่านโพสต์นี้จะมีความคิดยังไงกันนะ ตอนนั้นจะทำงานอะไรอยู่นะ อยากรู้จัง

สุดท้ายนี้ก็ขอให้เป็นวัย 29 ที่ดีนะ..

<div class='flex justify-center'>

<iframe
  width="560"
  height="315"
  src="https://www.youtube.com/embed/C7idsBxrG8I"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture"
  allowfullscreen
></iframe>

</div>
