---
layout: '@/templates/BasePost.astro'
title: 2021 in review
description: 'มีเรื่องราวต่างๆที่ผ่านเข้ามามากมายทั้งเรื่องดีและเรื่องแย่ เรื่องดีๆที่พอจะสรุปออกมาได้เท่าที่คิดออกในขณะที่เขียนอยู่ก็จะประมาณนี้ '
pubDate: 2021-12-31T00:00:00+07:00
imgSrc: '/assets/images/blog/img_20220630_094818-2-2022-09-09.jpg'
imgAlt: ''
---

สวัสดี 24 ชั่วโมงสุดท้ายของปี 2021 ที่เสมือนว่าเวลาถูกหยุดไว้ตั้งแต่ปี 2020 เพราะว่าเวลาเราหายไปกับโรคระบาดนานเลยทีเดียว ตลอด 365 วันที่ผ่านมาของปี 2021 นี้ มีเรื่องราวต่างๆที่ผ่านเข้ามามากมายทั้งเรื่องดีและเรื่องแย่ เรื่องดีๆที่พอจะสรุปออกมาได้เท่าที่คิดออกในขณะที่เขียนอยู่นี้ ก็จะประมาณนี้ (ตาม Timeline)

### สิ่งที่ทำสำเร็จในปี 2021

- เริ่มต้นคอร์ส JavaScript อย่างจริงจัง 1 คอร์สที่ [Freecodecamp](http://freecodecamp.org/)
- เริ่มต้นโปรเจ็ก FiveM ใหม่กับทีม
- ถอยคีย์บอร์ด Leopold FC750R มาใช้งาน
- เข้า Group buy สั่งคัสต้อมคีย์บอร์ดตัวแรก KBDFANS 67Lite R2 (R2 นี่ส่งเลทไป 2 เดือนเพราะพิษโควิด และจนบัดนี้ก็ยังไม่ได้เขียนรีวิว)
- มีลูกค้าจ้างทำเซิร์ฟเวอร์ FiveM เป็นโปรเจ็กต์ใหญ่
- มีลูกค้ามาขอเช่าเซิร์ฟเวอร์ของทีม
- KBDFANS 67Lite R2 ที่สั่งไว้มาส่งถึงมือ
- เริ่มเดินโปรเจ็กต์ FiveM ของทีม 2 โปรเจ็กต์คู่กัน
- จบคอร์ส JavaScript ของ [Freecodecamp](http://freecodecamp.org/) และได้ Certificate ใบแรกมาอยู่ในมือ
- เริ่มคอร์สต่อเนื่อง HTML & Css for responsive design (จำชื่อที่ถูกจริงๆไม่ได้ แต่น่าจะประมาณนี้)
- KBDFANS 67Lite เปิด in stock R3 รุ่นน้องฝากสั่ง 1 ชุด เราเลยกดเคสสีม่วงมาพร้อมด้วย 1 ตัว (หลังจากที่ตอนแรกคิดไว้ว่าจะเอาสีขาว แต่พอปล่อยสีม่วงออกมาเราทนไม่ไหวมันอยากได้มาก) รอบนี้ส่งไวเพราะผลิตแบบ instock แล้ว รอ 10 วันถ้วน

### สิ่งที่ยังไม่ได้ทำในปี 2021

- หนังหลายๆเรื่องที่ดองไว้ ซึ่งอันเก่าบางทีก็ยังไม่ได้ดู และก็มีงอกมาใหม่เรื่อยๆ
- ช่วงก่อนหยุดยาว พี่ในทีมให้ e-book เกี่ยวกับ Full stack มา อันนี้ต้องอ่าน
- เขียนรีวิวคัสต้อมคีย์บอร์ดตัวหากินในปัจจุบัน KBDFans 67Lite
- มีคีย์แคปตัวชุดอยากได้ แต่ว่าไม่อยากกดจากต่างประเทศเอง เพราะรอนาน เลยยังไม่ได้ซื้อสักที

### สิ่งที่ตั้งเป้าหมายไว้ในปี 2022

- เรียนคอร์ส HTML & Css for responsive design ให้จบ แล้วพิจารณาใบต่อไป
- อ่านหนังสือที่ได้มาหลายๆเล่มให้จบ (น่าจะนาน เพราะต้องอ่านไปฝึกไป)
- หาโปรเจ็กต์ใหม่ๆทำเพื่อไม่ให้ความรู้ที่มีอยู่หายออกไปจากสมอง และฝึกความรู้ใหม่ๆให้ตัวเอง
- หาเวลาว่างดูหนังที่ดองไว้หลายเรื่อง
- หาเวลาออกไปวิ่ง ออกกำลังกาย หลังจากที่หยุดไป 1 ปีเต็มๆ
- ถ้าความสามารถพอไปได้ ก็จะหางานประจำใหม่ดูสักงาน

คิดว่าเอาเท่านี้ก่อน ไม่อยากจะเร่งรัดอะไรตัวเองมากไป เหลือช่องว่างไว้ให้ตัวเองหายใจหายคอบ้างก็ยังดี

ปีนี้เป็นอีกปีที่หนักหน่วงในหลายๆด้าน หวังว่าปีหน้าโลกจะกลับเข้าสู่สภาวะปกติโดยเร็ว เพราะอยากออกไปใช้ชีวิตข้างนอกบ้างแล้วเหมือนกัน

> ขอบคุณผู้อ่านทุกท่านและสวัสดีปีใหม่ล่วงหน้า ขอให้ความสุขบังเกิดแก่ผู้อ่านทุกคนครับ
