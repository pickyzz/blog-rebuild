---
layout: '@/templates/BasePost.astro'
title: เปลี่ยนมาใช้ notion เป็น cms
description:
  'มองหา CMS สักตัว ใช้ง่ายๆไปเลย แต่ก็ยังอยาก deploy อยู่บน vercel อยู่
  จังหวะพอเหมาะขณะที่นั่งหาดู project อะไรเพื่อหาไอเดีย บังเอิญไปเจอ repository ของ
  dev ท่านหนึ่งที่ใช้ notion '
pubDate: 2021-10-24T00:00:00+07:00
imgSrc: '/assets/images/blog/photo-1523800503107-5bc3ba2a6f81-2022-09-09.jpeg'
imgAlt: ''
---

สวัสดีครับ หลังจากที่หายไปประมาณครึ่งปีกับการอัพเดทบล็อกร้างๆแห่งนี้ ครั้งนี้ผมได้ทำการ migrate บล็อกเป็นรอบที่ร้อยกว่าๆ(อีกแล้ว) ซึ่งเกิดจากความที่เบื่อกับเวลาที่เราต้องการจะอัพเดท 1 ครั้ง เราจะต้องเขียนไฟล์ .md และต้อง git commit 1 ครั้ง และรอ deploy 1 ครั้ง ถึงมันจะอัตโนมัติเกิน 50% ก็ตาม แต่ก็ไม่ชอบให้มัน deploy บ่อยๆ เพราะบางครั้งหากมันเกิด error ขึ้นมาก็ต้องเสียเวลามา redeploy ใหม่ ซึ่งมันดูยุ่งยากไปก็เลยมองหา CMS สักตัว ใช้ง่ายๆไปเลย แต่ก็ยังอยาก deploy อยู่บน vercel อยู่ จังหวะพอเหมาะขณะที่นั่งหาดู project อะไรเพื่อหาไอเดีย บังเอิญไปเจอ repository ของ dev ท่านหนึ่งที่ใช้ **notion ซึ่งเป็นแพลตฟอร์มที่ใช้บันทึก จดโน๊ต ต่างๆ** ซึ่งความสามารถหลากหลายมาก ขึ้นอยู่กับการนำไปใช้งาน และ "ฟรี" สำหรับใช้งานส่วนตัว (ซึ่งสามารถใช้เป็นทีมได้ด้วยนะ แบบเป็นโน๊ตงานแบบแชร์กันคล้ายๆ GDoc ซึ่งต้องเสียเงินเพิ่ม)

ดูแล้วน่าสนใจ ก็เลยจัดการ fork เลยครับ ฮ่าๆ ตามภาษาคนเวลาน้อย แก้อะไรแล้วก็ deploy ไปไว้ที่ vercel เจ้าเก่า ความง่ายคือ Deploy รอบเดียว แล้วจากนั้นเวลาเราจะอัพเดทอะไรก็เขียนเหมือนเขียนโน๊ตลงใน notion แล้วหน้าเว็บก็จะดึงข้อมูลไปแสดงให้เลยไม่ต้องมานั่ง deploy หลายๆรอบสะดวกดี แล้วเจ้า notion ก็สามารถจัดหน้าจัดฟ้อนต์อะไรเหมือน cms ทั่วๆไปได้เลย สะดวกสบายไม่ต้องมานั่งปวดหัวกับ markdown แล้ว
