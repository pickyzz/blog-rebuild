---
layout: "@/templates/BasePost.astro"
title: บันทึก Fivem Developer ตัวน้อยๆ
description: 'พอนึกย้อนกลับไป เราก็มาไกลเหมือนกันนะ จากคนที่เคยมีไฟด้านเทคโนโลยี เคยเป็นตัวแทนประกวดเขียนเว็บฯ
  ช่วง ม. ต้น อยากเรียนด้านนี้แต่สอบไม่ติด จนไม่ได้เรียนสายนี้ '
pubDate: 2021-12-25T00:00:00+07:00
imgSrc: "/assets/images/blog/photo-1547377718-3fd15b3154b2-2022-09-09.jpeg"
imgAlt: ''

---
บันทึกนี้เขียนขึ้นเพื่อบันทึกไว้ว่าเป็นวันที่เกิดการเปลี่ยนแปลงขึ้นอีก 1 สิ่งในชีวิตการเข้าสู่วงการ Developer ของผม ซึ่งผมเองก็จำไม่ได้ว่าเริ่มเข้าสู่การเป็น Developer เมื่อไร แต่ที่จำได้แน่ๆคือเกิดจาการที่เข้ามาช่วยงาน Develop เซิร์ฟเวอร์ FiveM โดยที่มาเริ่มรู้จักกับพี่ๆน้องๆในทีม แต่วันนี้เกิดการเปลี่ยนแปลงบางอย่างขึ้นทำให้ทางทีมตกลงกันแล้วว่าจะหยุดการ develop FiveM กันแล้วไปโฟกัสในสิ่งอื่นที่อยากทำกันก่อน ผมก็เลยอยากจะบันทึกไว้ว่า ตลอดช่วงเกือบ 2 ปีที่อยู่กับสิ่งนี้มา มันเป็นจุดเริ่มต้นที่ทำให้ผมได้เริ่มศึกษาการเขียนโค้ด จาก Lua สู่ Js จนเริ่มไปเรียนรู้จาก Freecodecamp จนได้ certificate มาหนึ่งใบ และกำลังอยู่ในช่วงต่อใบที่ 2 ซึ่งเริ่มจาก FiveM ทั้งสิ้น

พอนึกย้อนกลับไป เราก็มาไกลเหมือนกันนะ จากคนที่เคยมีไฟด้านเทคโนโลยี เคยเป็นตัวแทนประกวดเขียนเว็บฯ ช่วง ม. ต้น อยากเรียนด้านนี้แต่สอบไม่ติด จนไม่ได้เรียนสายนี้ จบไม่ตรงสายจนคิดจะเบี่ยงสาย แต่สุดท้ายก็โชคชะตาก็พาวนกลับมาจุดที่เราชอบ จนเริ่มจริงจังกับมันมากขึ้น และก็จะยังอยู่กับมันต่อไป และคิดว่าตัวเองยังไม่อิ่มในทางนี้ ยังมีอะไรอีกมากที่รอให้เราไปเรียนรู้ และเราจะพาตัวเองเข้าไปอยู่ในจุดนั้นต่อไปเรื่อยๆ พัฒนาตัวเองต่อไปเรื่อยๆเช่นกัน

สุดท้ายที่จะบันทึกไว้ในวันนี้คือ วันนี้ทีมของเรายังไม่ได้แยกกันไปไหน เรายังมีโปรเจ็กต์ใหม่ร่วมกันอยู่เหมือนเดิม เพียงแค่มันยังไม่ใช่ FiveM ในตอนนี้เท่านั้นเอง